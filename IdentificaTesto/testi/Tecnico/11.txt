La termodinamica

La termodinamica studia gli scambi di energia, tra il sistema e l’ambiente, che
si verificano durante una trasformazione (fisica o chimica), allo scopo di individuare le condizioni di equilibrio o di spontanea evoluzione del sistema stesso.
Nel caso delle reazioni chimiche, la termodinamica ci consente di valutare se una
reazione può avvenire spontaneamente e quali saranno le condizioni di equilibrio
tra reagenti e prodotti (in reazioni reversibili).
Il sistema termodinamico si considera in equilibrio quando le sue caratteristiche (temperatura, pressione, volume, concentrazione delle sostanze presenti)
si mantengono costanti nel tempo.
Un sistema che non è in equilibrio tende spontaneamente a evolvere per raggiungere la condizione di equilibrio.
I sistemi chimici sono costituiti da sostanze (reagenti e prodotti) che partecipano a trasformazioni fisiche e chimiche della materia.
Vengono distinti in sistemi aperti (quando si verificano scambi di materia ed
energia con l’ambiente circostante), chiusi (scambi di sola energia) e isolati
(nessuno scambio, né di materia né di energia).
Energia interna
L’energia interna di un sistema termodinamico
L’energia interna (U) di un sistema termodinamico è data dalla somma dell’energia cinetica e potenziale delle particelle che lo compongono:
E INTERNA (U) = E CINETICA + E POTENZIALE
Energia cinetica
Una molecola (ad esempio la molecola biatomica dell’azoto N2) compie tre diversi
tipi di movimenti (traslazione, rotazione e vibrazione), per cui la sua energia cinetica (Ec) è la somma di tre diverse componenti: l’energia cinetica traslazionale,
l’energia cinetica di rotazione e l’energia cinetica di vibrazione della molecola:
• L’energia cinetica traslazionale è legata al moto rettilineo della molecola (considerata come massa puntiforme) che, a causa dei suoi continui urti contro le
pareti del recipiente e contro le altre molecole, appare in realtà caotico.
• L’energia cinetica di rotazione è legata alla rotazione della molecola intorno
al suo centro di massa.
• L’energia cinetica di vibrazione è dovuta alla vibrazione degli atomi che la
compongono rispetto al centro di massa. Per effetto della vibrazione, gli atomi
che compongono la molecola vengono a trovarsi ora più lontani, ora più vicini
tra loro.
Particelle monoatomiche (come quelle dei gas nobili: elio, argon, neon ecc.)
possiedono solo energia di traslazione.
L’energia cinetica di un sistema è la somma delle energie cinetiche delle
molecole (particelle) costituenti il sistema ed è direttamente proporzionale
alla temperatura assoluta del sistema stesso e viene perciò definita energia
termica.
L’energia termica (ovvero il valore medio
dell’energia cinetica) di un sistema di particelle monoatomiche è:
Ec = × k ×T
2
3
(con k = 1,3806 · 10–23J/K)
 A) In un gas ideale le particelle si scontrano tra loro e urtano le pareti del contenitore,
mantenendo costante la loro velocità; B) tra
un urto e l’altro le particelle si muovono a fortissima velocità in linea retta.
A
B
2
Energia potenziale
L’energia potenziale di una molecola è determinata dalla posizione reciproca degli atomi che formano la molecola, ovvero dalle forze dei legami intramolecolari
che uniscono gli atomi. In un sistema costituito da più molecole, la posizione delle
stesse e degli atomi che le costituiscono è determinata anche dalle forze attrattive
intermolecolari, per cui:
L’energia potenziale complessiva del sistema è data dalla somma di
tutte le energie dei legami presenti nel sistema, ossia dall’energia chimica del sistema.
L’energia interna U di un sistema è:
energia termica (energia cinetica) + energia chimica (energia potenziale)
Energia interna e reazioni chimiche
Nelle reazioni chimiche si ha sempre uno scambio tra queste due forme di
energia (termica e chimica): la rottura dei legami delle molecole dei reagenti
libera gli atomi che formano queste molecole e questi atomi si collegano tra
loro in modo diverso, formando nuove molecole (i prodotti della reazione) con
nuovi legami (nuova energia chimica potenziale).
• Se i nuovi legami contengono complessivamente una minore quantità di
energia potenziale (energia chimica) rispetto ai legami dei prodotti, l’energia
potenziale in eccesso si trasforma in energia cinetica, cioè in energia termica
(calore), che il sistema cede all’ambiente: la reazione è esotermica.
• Se i nuovi legami contengono complessivamente una maggiore quantità di
energia potenziale (energia chimica) rispetto ai legami dei prodotti, il sistema assorbe dall’ambiente energia termica (energia cinetica) che si trasforma
in energia potenziale (di legame): la reazione è endotermica.